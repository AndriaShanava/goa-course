<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<center><body>
    <header>
        <h1>დადიანების სასახლე</h1>
    </header>
    <section>
        <img src="ddddd.jpg" alt="დადიანების სასახლე">
    </section>
    <section>
        <p>დადიანების სასახლე, რომელიც სამეგრელოს მთავრების რეზიდენცია იყო, ერთ-ერთი ცნობილი ადგილია, რომლის შესახებაც აუცილებლად გექნებათ გაგონილი. თუმცა, მისი დაარსების ისტორიას კიდევ ერთხელ მოგიყვებით. ზუგდიდის ცენტრში მდებარე სამუზეუმო კომპლექსი შედგება სამეგრელოს დედოფლის ეკატერინე ჭავჭავაძე-დადიანისა და თავად ნიკო დადიანის სასახლეებისაგან, კარის ეკლესიისა და დადიანების მიერ გაშენებული ბოტანიკური ბაღისაგან. მუზეუმი 1921 წელს დაარსდა, სამეგრელოს მთავრის დავით ლევანის ძე დადიანის ძველ ნივთთა საცავ-საგანძურისა და სამეგრელოს ეკლესია-მონასტრებიდან გადმოტანილი ქართულ სიძველეთა ბაზაზე. სწორედ დავით დადიანმა ჯერ კიდევ 1839 წელს დააფუძნა პირადი მუზეუმი, არქეოლოგიური, ნუმიზმატური, სამხედრო და ეთნოგრაფიული კაბინეტებით. თუმცა თავდაპირველად რეზიდენცია ოდიშის მთავარმა ლევან II დადიანმა (1611-1657) ააგო.
            დადიანების სასახლე ,
             რომელიც დღეისათვის წარმოადგენს სახელმწიფო ისტორიულ-ეთნოგრაფიულ მუზეუმს წარმოადგენს.
              მისი ერთ-ერთი ნაწილის - დედოფლისეული სასახლის რეკონსტრუქცია XIX ს-ის 60-იან წწ-ში გერმანელ არქიტექტორ რაისს ეკუთვნის, რომელმაც განახლებისას გოთიკური არქიტექტურის ელემენტები გამოიყენა. ნიკო დადიანის ორსართულიანი სასახლე კი XIX ს-ის 80-იან წწ-ში რუსმა არქიტექტორმა - ვასილევმა ააგო. მუზეუმის ამშვენებს სამეგრელოს მთავარ დადიანთა მიერ გაშენებული ტყე-პარკი 67 ჰექტარზე, რომელიც მსოფლიოს სხვადასხვა კუთხიდან ჩამოტანილი ხეების უნიკალური და მრავალწლიანი ხეებითა და ბუჩქებითაა დატვირთული.
            მთავრისეული ტაძარი დადიანების სასახლის ჩრდილო-აღმოსავლეთით მდებარეობს.
             მისი მშენებლობა 1825-1830 წლებში მიმდინარეობდა. ტაძარი ეკუთვნოდა სამეგრელოსმთავარსა და მის ოჯახს და XIX საუკუნის 50-იან წლებში მოიხატა. მაცხოვრის სახელობის კარის ეკლესია კი ქალაქის ჩრდილო-აღმოსავლეთით, მაღალ ბორცვზეა აშენებული. აქ ადრე ქალაქში შემოსასვლელი კარი ყოფილა და სახელიც სწორედ მას უკავშირდება. ტაძარი აგებულია XVII საუკუნის პირველ ნახევარში, ლევან დადიანის მითითებით. XVII საუკუნის 60-70-იან წლებში მოხატეს და შემორჩენილია წმ. დიმიტრისა და თევდორეს ფრესკები, წმინდა გიორგის ქანდაკება. ფრესკები ცაიშელ-ბედიელ მიტროპოლიტს კუირილე (კირილე) ჟუანიძეს ეკუთვნის. 1855 წელს ტაძარი თურქების შემოსევებმა დააზიანეს, თუმცა შემდეგ იგი ეკატერინე ჭავჭავაძის მითითებით კვლავ განაახლეს.
            ამჟამად,
             დადიანების სასახლე-მუზეუმში 40000-ზე მეტი ექსპონატი ინახება. მათ შორის განსაკუთრებით აღსანიშნავია ღვთისმშობლის კვართი, ნაპოლეონ ბონაპარტის ნიღაბი, შამილის ხმალი, XVIII-XX სს-ის ევროპელ და ქართველ მხატვართა კოლექციები. მუზეუმის ოქროს ფონდში დაცულია ანტიკური და შუა საუკუნეების ოქრომჭედლობის ნამუშევრები: ეროვნული (ბრინჯაოს ხანიდან მოყოლებული XIX საუკუნის დასასრულის დადიანების მემორიალური ნივთებით ჩათვლით) და ევროპული კულტურული მემკვიდრეობის ნიმუშები.</p>
    </section>
</body></center>
</html>