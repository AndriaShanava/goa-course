<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<center><body>
    <style>
        body {font-family: Arial, sans-serif;}
        header, footer {background: #333; color: white; text-align: center;}
        nav {background: #444; text-align: center;}
        nav a {color: white; text-decoration: none; display: inline-block;}
        nav a:hover {text-decoration: underline;}
        main {background: #f5f5f5;}
        .car {background: white;}
    </style>
    <header>
        <i><h1> რუხის ციხე</h1> <!--2-->
    </header>

<section>
    <img src="dji333-0022-2-1.jpg" alt="რუხის ციხე">
</section>

<section>
    <p>საქართველოში საფორტიფიკაციო დანიშნულების ნაგებობებს მნიშვნელოვანი ადგილი უჭირავს. სწორედ ამგვარია სამეგრელოში, რუხის ტერიტორიაზე მდ.
     ენგურის მარცხენა ნაპირას მდებარე რუხის ციხე. ვახუშტი ბაგრატიონის ცნობით იგი ლევან II დადიანმა 1647 წელს ააგო.
     გვიან შუა საუკუნეებში კი სამეგრელოს სამთავროს მნიშვნელოვანი და კარგად გამაგრებული საფორტიფიკაციო ნაგებობა იყო,
     ამას ხელს უწყობდა მისი ხელსაყრელი მდებარეობაც.
     რუხის ციხის დაარსების მთავარი მიზანი სამეგრელოში ვაჭრობის განვითარება და ქვეყანაში ოსმალების წინააღმდეგ ძლიერი სიმაგრის არსებობა იყო.
    ციხემ თავისი მნიშვნელობა XIX საუკუნის დასაწყისში დაკარგა.
     რუხის ციხე მასშტაბური ნაგებობაა, მაქსიმალური შიდა სიგრძე 100 მეტრია,
      სიგანე კი - 80 მეტრი. მისი შიდა ტერიტორია ორ ნაწილად იყოფა - ქვედა მონაკვეთი სამხრეთით და ციტადელი ჩრდილოეთით.
     შესასვლელი მხოლოდ ქვედა ეზოშია, რომელიც დაახლოებით ათი მეტრის სიმაღლე კოშკშის ქვედა ნაწილშია მოწყობილი.
         ციხის ქვედა ნაწილს კიდევ ერთი კოშკი იცავს, რომელიც სამხრეთ-დასავლეთ კუთხეში დგას. ციტადელი ჩრდილო ნაწილშია განლაგებული, 
      მისი ფორმა ელიფსს წააგავს და ბოლოები კოშკებითაა გამაგრებული. ციტადელის მთავარი კოშკი ჩრდილოეთითაა,
      მას ციხის დაცვაში საკმაოდ დიდი მნიშვნელობა ექნებოდა. 
     იგი საკმაოდ დიდ ტერიტორიას აკონტროლებს ჩრდილოეთის მიმართულებით - მდინარე ენგურის გაღმა სანახებსა და თავად მდინარის აუზს. 
     ამჟამად კოშკისგან მხოლოდ ოთხი სართული და მეხუთის ნაწილია შემორჩენილი. ყოველი სართულზე ბუხრები და სათოფეები გვხვდება.
    გალავანი 8-10 მეტრის სიმაღლეზე ყრუა, ზემოთ კი 3-5 მეტრის სიგანის საბრძოლო ბილიკია. სიმაგრე ნაგებია რიყის ქვით.
    ციხეში ყოფილა წყაროც, რომელიც დასავლეთის კუთხეში უნდა ყოფილიყო, დღედღეობით ამ ადგილას მცირე ჩაღრმავებული ადგილია.</p>
</section>
</body></center>
</html>