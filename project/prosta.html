<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<center><body>
    <header>
        <h1>ნოქალაქევი</h1> <!--3-->
    </header>
    <section>
        <img src="dji-0544-16.jpg" alt="ნოქალაქევი">
    </section>
    <section>
        <p>ნოქალაქევი ანტიკური და ადრექრისტიანული ხანის კოლხეთის იგივე ეგრისის პოლიტიკური ცენტრი და ლაზიკის სამეფოს დედაქალაქი (IV- III სს.) იყო.
             ამ ტერიტორიაზე ცხოვრების კვალი ძვ. წ. I ათასწლეულის დასაწყისიდან იწყება. ნოქალაქევის ციხეგოჯი სამეგრელოში, სენაკის მუნიციპალიტეტში,
              სოფელ ჯიხასთან ახლოს მდებარეობს.
            ნოქალაქევი სტრატეგიულად მნიშვნელოვან ქართულ ქალაქს წარმოადგენდა.
             რომაელი და ბიზანტიელი ისტორიკოსები ქალაქს არქეოპოლისის სახელით იხსენიებენ (ქართ. "ძველი ქალაქი" ანუ ნაქალაქარი,
              ნოქალაქევი), თუმცა უფრო ადრინდელ ქართულ საისტორიო წყაროებში მას ციხეგოჯს (ქუჯის ციხეს) უწოდებენ,
               რადგან ეგრისის ერისთავ ქუჯის (ძვ. წ. IV-III სს) აუშენებია და სწორედ მის სახელთანაა დაკავშირებული.
            ციხეგოჯი IV-VIII საუკუნეებში ეგრისის სამეფოს დედაქალაქი იყო. აქ მოხდა არქეოპოლისის ბრძოლა.
             სპარსელებმა ციხეგოჯზე სამჯერ მიიტანეს იერიში და მხოლოდ მესამედ მოახერხეს მისი აღება, 
             თუმცა ქალაქი მალევე ისევ ბიზანტიურ-ლაზურ ძალებს ჩაუვარდა.
            737-738 წლებში ქალაქი მურვან ყრუმ გაანადგურა. ამის შმდეგ ციხეგოჯი მცირე სოფლად გადაიქცა.
             სოფელმა XVI საუკუნეში გაძლიერდა, როდესაც აქ სამეგრელოს მთავარმა სასახლე ააშენა. XVI-XIX სს-ში ნოქალაქევი ოდიშის მთავრების რეზიდენციას იყო.
              ნოქალაქევი 3 კმ. სიგრძის გალავნითაა შემოსაზღვრული, 19 ჰა ტერიტორიას მოიცავს და 3 ნაწილისგან შედგება: ქვედა ქალაქის,
               შუა ციხისა და ციტადელისგან. საქალაქო დასახლება მდებარეობდა მდინარის პირზე, გარნიზონი ფერდობზე იყო დაბანაკებული,
                ხოლო ციხის ციტადელი - მთაზე.
            ნოქალაქევში და მის მიმდებარე ტერიტორიაზე მნიშვნელოვანი არქეოლოგიური მასალაა გამოკვლეული.
             ციხის ტერიტორიაზე აღმოჩენილია როგორც ადგილობრივი, ისე იმპორტული კერამიკა, ბრინჯაოს ნივთები, სამკაული, სპილენძისა და ოქროს მონეტები.
              აქვე აღმოჩენილია ასევე ორი აბანო. ერთი მათგანი განკუთვნილი იყო მეფე-დიდებულთათვის, ხოლო მეორე მოქალაქეებისა და გარნიზონისათვის. 
              აბანოები მუშაობდა ცენტრალური გათბობის სისტემაზე.</p>
    </section>
</body></center>
</html>